## Bakgrunnsinformasjon
Listeria monocytogenes er ei farleg bakterie som finnst i mat frå tid til annan. Normalt friske folk tåler nokså høge konsentrasjonar av den utan å få alvorleg sjukdom, men gravide, eldre, små barn og folk med nedsett immunforsvar tåler mindre. Les meir om Listeria monocytogenes.

Regelverket og Listeria monocytogenes i mat
Regelverket set ei grense på max 100 listeriabakterier per gram i mat som skal etast utan varmebehandling. Denne grensa gjeld for alle land i Europa, og grensa gjeld gjennom heile lagringstida. Vert den overhalden, er det nok til å unngå alvorleg sjukdom i dei aller fleste tilfelle.

Utfordringa med Listeria er at den kan vekse i mange typer mat, sjølv ved kjøletemperatur. Ved brot i kjølekjeda er veksten raskare enn ved god kjøling, slik at faren for høge konsentrasjonar blir større.

Listeria finnst relativt oftare i fisk og sjømat enn i andre matvarer. Dette gjer at nokon land rår gravide frå å eta sushi. Andre land har ikkje kategoriske råd.

### Slik skjer berekninga
Vi har målt kor raskt Listeria veks i laks og sushi på ulike temperaturar, td 4, 10 og 22 grader. Desse er brukt som referanseverdiar i kalkulatoren. For andre temperaturar, er det brukt ein omrekningsmodell for å finne vekstfarten. Denne modellen er beskreven i retningslinjene for lagringsstudier for risikovirdering av Listeria i mat.

Vi har sjekka at modellen er gyldig for Listeria monocytogenes i laks og sushi av laks for desse temperaturområde:

for kjølelagring: -1 til +10 grader
for lagring utanom kjøleskåp, dvs ved handling: 4 til 25 grader, avgrensa til 8 timar
for temperering av ferdig sushi 15 til 25 grader
Kva er startkonsentrasjonen av Listeria i fisk?
Det er viktig å vera klar over at Listeria vanlegvis ikkje er i fisk, men det kan skje at bakteria er der. Når det skjer, er sannsynleg startkonsentrasjon i størrelsesorden 1 listerabakterie per gram fisk dersom produsenten har god kontroll på produksjonshygienen.

Men det kan førekoma at deler av partiet har opp mot 10 bakterier per gram, medan andre deler har ingen bakterier eller berre ei listeriabakterie per 150 gram.

Grunnen til denne variasjonen er dels at Listeria verkeleg er ujamt fordelt, og dels at målemetodene som blir brukt i dag ikkje er nøyaktige ved så låge konsentrasjonar.

Set derfor inn derfor fleire startkonsentrasjonar og vurder etter verste sannsynlege scenarie

### Kva er sluttkonsentrasjonen av Listeria i fisk?
Listeria formeirar seg ved dobling. Det betyr at konsentrasjonen aukar slik: 1-2-4-8-16-32-64-128-254-1008-2016-4032-8064-osv. Når veksten kjem i gang, tek det like lang tid mellom kvar dobling, inntil det blir slutt på næring eller andre forhold bremsar veksten. Tida mellom kvar dobling avhenger av temperatur og vekstforholda i maten.

Vekstkurva for kvart ledd i kjeda er gjeve som linjer i figuren, i logaritmisk skala. Om ein vil rekne om i absolutte tal, kan det gjerast med å ta eksponenten til logaritmen, slik:

Log 1 = 10(exp)1 = 10
Log 2 = 10(exp)2 = 100
Log 2,5 = 10(exp)2,5 = 316
Log 2,7 = 10(exp)2,7 = 501
Log 3 = 10(exp)3 = 1000
Log 5 = 10(exp)5 = 100000

Kva som ligg til grunn for grenser for auka sannsynlegheit for sjukdom
Det er sett inn 3 grenseverdiar i figuren. Dei representerer

Grenseverdien i lovverket, 100 Listeria per gram matvare. (100= log 2)
Konsentrasjonen av Listeria monocytogenes som gjev auka sannsynlegheit for sjukdom hjå utsette forbrukarer, dvs hjå gravide (fosteret), eldre, små barn og med underliggjande sjukdommar. I følgje risikomodellar aukar risikoen for denne gruppa ved 1000 bakterier per gram, føresett at måltidsstorleik på 50-100 gram. (1000 = log 3)
Konsentrasjonen av Listeria monocytogenes som gjev auka sannsynlegheit for sjukdom hjå normalt friske forbrukarar. I følgje dei same risikomodellane og føresetnadene som over, er grensa for dette 100 000 Listeria per gram. (100 000 = log 5)
Avgrensingar med kalkulatoren
Sjølv om modellen og kalkulatoren er velprøvd og testa, blir ein modell aldri meir enn ein modell. Det finnst truleg listeriastammer som veks raskare enn dei vi har brukt når vi har målt vekstfarten. Det finns truleg laks som har litt høgare pH enn den vi har brukt, som kan gje raskare vekst av Listeria enn det vi har målt. Noko sushi har mindre syre enn vi har brukt, og vil også gje høgare vekst.

I tillegg: om det er målt temperaturavvik på kjølerommet, er det sannsynleg at nokon deler av rommet, til dømes nær varmepunkt, har høgare temperatur enn resten. I så fall vil veksten vera raskast i dei varmaste delene av partiet. Temperaturen i ulike deler av kjøleskåpet kan også variere. Bruk derfor kalkulatoren ut frå eit verst tenkjeleg scenarie.

### Juridisk
Veterinærinsttutter er ikkje juridisk ansvarleg for feil bruk av kalkulatoren. Kalkulatoren skal berre brukast som supplement til andre krav i regelverket, ikkje som erstatning.

###Kontakt oss
For spørsmål, kontakt Taran Skjerdal.

E-post: taran.skjerdal@vetinst.no

### Litteraturliste
1. Beaufort A, Bergis H, Lardeux AL, in collaboration with Betts G, Polet M, Botteldoorn N, Papageorgiou G, Andersen JK, Boel J, Hickey B, Jacolbs_Reitsma W, Fitz-James I, Gomes CMP, Cabanova L, Sarabia CA, Skjerdal, T 2014. EURL Lm technical guidance document for conducting shelf-life studies on Listeria monocytogenes in ready-to-eat foods, version 3 – 6 June 2014 ANSES, Maisons-Alfort, France, pp.46. Implemented in EU food legislation. https://ec.europa.eu/food/sites/food/files/safety/docs/biosafety_fh_mc_technical_guidance_document_listeria_in_rte_foods.pdf .
2. Buchanan, R. L., Gorris, L. G. M., Hayman, M. M., Jackson, T. C., & Whiting, R. C. (2017). A review of Listeria monocytogenes: An update on outbreaks, virulence, dose-response, ecology, and risk assessments. Food Control, 75, 1-13. doi:10.1016/j.foodcont.2016.12.016
3. Matportalen, Kostholdsråd for gravide http://www.matportalen.no/rad_til_spesielle_grupper/tema/gravide/
4. Pouillot, R., Klontz, K. C., Chen, Y., Burall, L. S., Macarisin, D., Doyle, M., . . . Van Doren, J. M. (2016). Infectious Dose of Listeria monocytogenes in Outbreak Linked to Ice Cream, United States, 2015. Emerg Infect Dis, 22(12), 2113-2119. doi:10.3201/eid2212.160165
5. Reitehaug E., Skjerdal T. (2013). Hvor mye Listeria kan det være i fersk laks for at den skal kunne spises rå?. Norsk fiskeoppdrett 8, 96-91
6. Skjerdal T, Reitehaug E, Eckner K, 2014. Development of performance objectives for Listeria monocytogenes contaminated salmon (Salmo salar) intended used as sushi, sashimi and cold smoked salmon based on analyses of naturally contaminated samples. Int J Food Microbiol 184:8-13
7. VKM, Taran Skjerdal, Karl Eckner, Georg Kapperud, Jørgen Lassen, Danica Grahek-Ogden, Judith Narvhus, Truls Nesbakken, Lucy Robertson, Jan Thomas Rosnes, Eystein Skjerve, Line Vold, Yngvild Wasteson. 2018. Listeria monocytogenes - vurdering av helseråd til gravide og andre utsatte grupper. Uttalelse fra Faggruppe for hygiene og smittestoffer i Vitenskapskomiteen for mat og miljø. VKM rapport 2018:13, ISBN: 978-82-8259-310-6, ISSN: 2535-4019. Vitenskapskomite for mat og miljø (VKM), Oslo, Norway. https://vkm.no/download/18.4c35160163e59b88af4eb5b/1529408385432/Listeria%20monocytogenes%20-%20vurdering%20av%20helseråd%20til%20gravide%20og%20andre%20utsatte%20grupper.pdf
8. Risikovurdering av sushi under arbeid: https://vkm.no/risikovurderinger/allevurderinger/risikoforautviklelisteriosevedinntakavsushi.4.30a57a5f165ab7cd320bec30.html
